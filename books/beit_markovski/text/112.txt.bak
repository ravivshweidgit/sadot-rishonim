יום — בנים ובנות לה, מטובי החברים בחקלאות העובדת
שלנו.
יהודי בר־אורין, מעורב עם הבריות, איש השיחה המאלפת
והמחנכת, נאמן ההסתדרות והמפלגה, עתונותן ופעולתן.
את חותמת היהודי המשכיל, החלוצי־הקנאי, האציל וה־
חביב — הטביע על כל בני ביתו.
את שנותיו האחרונות חי במסיבת בניו ובנותיו בנהלל.
הדרך מוכרחה היתה להביאו מהתם להכא. וכאן היה ב־
מקומו, והמשיך לעבוד בכל אשר יכול.
בנהלל הגיע למנוחתו נצח, אבל רוחו הסוערת — חלוצית
תוסיף להניע למלחמת יצירה את כל אלה שבאו במגע
אתו בחייו, או ששמעו את שמעו בלבד.

חיים שורר
"הפועל־הצעיר" מס. 21, כ"ח באדר א' תרצ"ב.
((הדגשות במקור)