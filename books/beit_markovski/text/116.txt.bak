מוריה מור מרקובסקי
דמות ידועה בקרב אנשי העליה השניה והסבתא של
נהלל, מתה בגיל 84.
עלתה לארץ לפני 53 שנה מרוסיה, בה שימשה מנהלת
גימנסיה. בשנים הראשונות לעליתה עבדה עם בעלה יוסף
בהוראה במטולה. בעלה מת לפני 23 שנה. בנהלל היתה
למעלה משלושים שנה. כל השנים היתה פעילה בציבור ובחיי
התרבות. עסקה בהפצת ספרים וראתה עצמה נושאת
השכלה לעם.
למעלה מעשרים שנה עסקה גם בעניני "דבר"י במושב,
והיתה למופת במסירותה לעתון ההסתדרות.
בשנתיים האחרונות נחלשה ונפלה למשכב, אך דעתה
היתה צלולה עליה עד יומה האחרון.
היתה אהובה ומכובדת על כל אנשי נהלל, וקיימה קשרי
ידידות עם רבים מאנשי העליה השניה.

הלויית הסבתא מור
רבים הלכו אתמול אחר ארונה של מוריה מור הסבתא של
נהלל. מלבד אנשי המושב נראו גם מלוים ממוקירי זכרה,
שבאו ממקומות שונים בארץ.
דברי הספד ליד הקבר, שנכרה בקרבת קבר בעלה יוסף,
השמיעו צ. פיין בשם ועד המושב, ושלש חברות, בדברי
המספידים צוינו תרומותיה של המנוחה כאחת מחלוצי ה־
חינוך העברי בארץ, אצילותה הנפשית והליכותיה עם ה־
בריות. כן הוזכרה בקשתה להתקיים גם בימי זיקנה מופלגת
מעבודה עצמית.
("דבר" יום ד' כ"ז בסיון תשי"ז 26.6.57)
116