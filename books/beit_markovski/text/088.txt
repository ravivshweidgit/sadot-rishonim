    "שְּׁנֵי מִכְשׁוֹלִים עָמְדוּ לְהִתְעַתְּמְנוּת בְּרֵאשִׁיתָהּ : הַתַּשְׁלוּם
הַגָּבוֹהַ בְּעַד הַהִתְעַתְּמְנוּת עַצְמָהּ וְהַחֲשָׁשׁ מִפְּנֵי הַגִּיּוּס לַצָּבָא
הַתּוּרְכִּי . שְׁנֵיהֶם הֻמְתְּקוּ בְּמִדָּה רַבָּה בְּהִשְׁתַּדְּלוּת הַקּוֹנְסוּ־
לִים וְהַחָכָם בָּאשִׁי בְּקוּשְׁטָא . בְּהַדְרָגָה בֻּטַּל הַתַּשְׁלוּם וְלִנְתִּי־
נִים הַחֲדָשִׁים נִתַּן פִּטּוּר מִגִּיּוּס לְמֶשֶׁךְ שָׁנָה תְּמִימָה . מְעַטִּים
חָשְׁבוּ בִּשְׁנַת תרע"ה כִּי הַמִּלְחָמָה תִּמָּשֵׁךְ לְמַעְלָה מִשָּׁנָה אַחַת ".
(תּוֹלְדוֹת הַהֲגָנָה ).

    רַבִּים הָיוּ הַמִּתְעַתְּמְנִים וַאֲנַחְנוּ בֵּינֵיהֶם . בְּשָׁעָה טוֹבָה וּמוּצְ־
לַחַת הָיִינוּ לְאֶזְרָחֵי מְדִינַת תּוּרְכִּיָּה רַבָּתִי , עֻתְ'מָנִים שְׁוֵי
זְכֻיּוֹת וְחוֹבוֹת .
    אֵינֶנִּי יוֹדַעַת מַה הָיוּ זְכֻיּוֹתֵינוּ אֲבָל בְּחוֹבוֹת הִרְגַּשְׁנוּ יָפֶה .
    וְקֹדֶם כֹּל הַגִּיּוּס לַצָּבָא . הַמִּלְחָמָה נִמְשְׁכָה , כָּאָמוּר , אַרְבַּע
שָׁנִים וְלֹא שָׁנָה אַחַת כְּפִי שֶׁסָּבְרוּ הַכֹּל . וּשְׁלֹשֶׁת הַשָּׁנִים שֶׁעֲלֵיהֶן
לֹא חָל הַפִּטּוּר מִשֵּׁרוּת בַּצָּבָא - הָיוּ קָשׁוֹת בְּסוּגְיָה זוּ .
    הַחַיָּל הַתּוּרְכִּי הָיָה רָעֵב , קָרוּעַ , מְכֻנָּם וּמוּשְׁפָּל . אֵין כָּל
פֶּלֶא , אֵפוֹא , שֶׁרַבִּים הָיוּ הַמִּשְׁתַּמְּטִים מֵהַשֵּׁרוּת אִם עַל־יְדֵי
כֹּפֶר , סֻכָּרָה , אוֹ סְתָם פָּארָאר (עֲרִיקִים ).
    בֵּיתֵנוּ גַּם הוּא טָעַם מִכָּל הַ"מטעָמִים" הַלָּלוּ . אִם לֹא שֻׁלַּם
כֹּפֶר בְּעַד אִי שֵׁרוּת בַּצָּבָא - שֻׁלְּמוּ לְפָחוֹת בקְשִׁישִׁים (שׁוֹ־
חַד ) לְמִינֵיהֶם וַעֲבוֹדַת סֻכָּרָה . גַּם עֲרִיקִים הָיוּ בַּמִּשְׁפָּחָה וְאֵין
זֶה מְשַׁנֶּה אִם הָיָה זֶה בִּגְלַל שִׁבּוּשִׁים בְּחִשּׁוּבֵי גִיל בִּשְׁעַת
הַעְתָּקַת הַפַּסְפּוֹרְט הָרוּסִי לַנפוּס הַתּוּרְכִּי וְאַבָּא נִרְשַׁם בְּגִיל
שׁוֹנֶה מִגִּילוֹ וְחֻיַּב , בשל כָּךְ , לְהִתְגַּיֵּס לַצָּבָא אוֹ לְהִסְתַּתֵּר
כְּעָרִיק . וְלִיהוּדָה , נוֹסְפָה שָׁנָה לְגִילוֹ בשל אוֹתוֹ שָׁבוּעַ אַחֲרוֹן
לְחֹדֶשׁ דֶּצֶמְבֶּר שֶׁבּוֹ נוֹלַד . הָיָה צֹרֶךְ בְּהֶסְבֵּרִים וְשַׁתְּדְּלָנוּת
מְלֻוִּים בקְשִׁישִׁים כָּרָגִיל , כְּדֵי לְהַעֲמִידָם עַל טָעוּתָם וְלִמְנוֹעַ
גִּיּוּסוֹ לַצָּבָא לִפְנֵי גִּיל הַגִּיּוּס .

88