הַכְּפָר - מַהֲלַךְ שָׁעָה וָחֵצִי מֵהַמּוֹשָׁבָה - נָקִי וּמְסֻדָּר וְכָךְ גַּם
תּוֹשָׁבָיו , עַרָבִים נוֹצְרִים , שֶׁכְּפָרָם הָיָה מֻקָּף כֻּלּוֹ מַטְּעֵי תְּאֵנָה
וְזַיִת . מִן הַזֵּיתִים הָיוּ מַפִּיקִים שֶׁמֶן מְשׁוּבָח וּמְסַפְּקִים תּוּצְ־
רָתָם לַמּוֹשָׁבָה . לַשֶּׁמֶן וְלַזֵּיתִים וְגַם לַתְּאֵנִים שֶׁל דִּיר מִימַס
יָצְאוּ מוֹנִיטִין בְּכָל הַסְּבִיבָה . הִרְבֵּינוּ לְטַיֵּל לַכְּפָר זֶה בִּשְׁלַל
שֶׁפַע הָעֵצִים הָעֲנֵפִים וְהַמְּצַלִּים שֶׁבּוֹ .
יְהוּדָה הַבְּכוֹר בַּמִּשְׁפָּחָה שֶׁאָגַב , הָיָה גַּם אֶחָד הַמְּטַפְּסִים
הַנּוֹעָזִים שֶׁבֵּין יַלְדֵי הַמּוֹשָׁבָה וְלֹא הָיָה שַׁעַל אֶחָד , וִיהִי זֶה
בְּמָקוֹם תָּלוּל וּמְסֻכָּן לְמַעֲבָר כְּכָל שֶׁיִּהְיֶה , שֶׁרַגְלוֹ לֹא דָּרְכָה
שָׁם - הֶחְלִיט יוֹם אֶחָד שֶׁעָלָיו לְהוֹלִיךְ גַּם אֶת יֶתֶר בְּנֵי הַבַּיִת
לִמְקוֹמוֹת אֵלֶּה לְמַעַן יֵהָנוּ גַּם הֵם מִיפִי הַטֶּבַע . אָמַר וְעָשָׂה .
בְּבֹקֶר בָּהִיר אֶחָד , בְּאַחַת מִשַּׁבְּתוֹת הָאָבִיב עֵת הַוָּאדִי מוֹרִיק
וְרֵיחָנִי , יָצָאנוּ כָּל הַמִּשְׁפָּחָה לְטִיּוּל הַמַּקְסִים הַמֻּבְטָח לָנוּ .
חָצִינוּ אֶת הַגֶּשֶׁר וַאֲנַחְנוּ בִּשְׁבִיל בְּצִידּוֹ הַמִּזְרָחִי שֶׁל הַוָּאדִי
וּפָנִינוּ דָּרוֹמָה לְעֵבֶר "הַתַּנּוּר ".
אָמַרְתִּי "יָצָאנוּ כָּל הַמִּשְׁפָּחָה " וְגַם הָלַכְנוּ כִּמְעַט בְּאוֹתוֹ
סֵדֶר וּבְאוֹתוֹ הֶרְכֵּב כְּמִשְׁפַּחְתָּהּ שֶׁל מִרְיָם בַּת נִסִּים (מִשִּׁירוֹ
שֶׁל אַלְתֶּרְמַן ) חָסֵר הָיָה רַק "הַחֲמוֹר הַקָּטָן בִּלְעָם ".
כְּכָל שֶׁהִרְחַקְנוּ לֶכֶת הָלַךְ הַשְּׁבִיל וְצָר עַד שֶׁהָיָה צַר מְאֹד
וְקָשֶׁה לְמַעֲבָר וּמַה גַּם לִקְבוּצַת מְטַיְּלִים כְּשֶׁלָּנוּ . מִימִינֵנוּ
וָאדִי עָמוֹק וְתָלוּל , מִשְּׂמָאלֵנוּ "קִיר " בְּגֹבַהּ כַּמָּה מֶטְרִים ,
וַאֲנַחְנוּ עַל שְׁבִיל צַר וּמַפְחִיד , כָּךְ לְפָחוֹת הָיָה בְּעֵינֵי הַהוֹרִים ,
וְאֵין רוֹאִים בָּאֹפֶק מַעֲבָר טוֹב יוֹתֵר אִם בִּכְלָל הָיָה שָׁם כָּזֶה .
מֻובָן מֵאֵלָיו שֶׁהַטַּעֲנוֹת בְּנוּסַח "אֵיךְ הֵעַזְתָּ לְהָבִיא אוֹתָנוּ
לְמָקוֹם כָּזֶה ", לֹא אִחֲרוּ לָבוֹא . אֶלָּא שֶׁיְּהוּדָה לֹא אִבֵּד עֶשְׁתּוֹ־
נוֹתָיו וּבְבִטָּחוֹן שֶׁל מִי שֶׁאַחֲרָאִי לְמַעֲשָׂיו אָמַר : "אִם אֵינְכֶם
רוֹצִים אַתֶּם יְכוֹלִים לַחֲזֹר ", אֵיךְ הִצְלַחְנוּ לְהַפְנוֹת פָּנֵינוּ
וְלַחֲזֹר לֹא זָכוּר לִי אֲבָל מִסְתַּבֵּר שֶׁחָזַרְנוּ בְּרִיאִים וּשְׁלֵמִים .
36