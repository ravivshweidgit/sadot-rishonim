שְׂדוֹתֵינוּ כֻּלָּם , גּוֹבְלִים הָיוּ בִּשְׂדוֹתֵיהֶם וְכַפְרֵיהֶם שֶׁל שְׁכֵנֵינוּ
בְּנֵי דּוֹדֵנוּ יִשְׁמָעֵאל .
הַיְּחָסִים בֵּינֵינוּ לְבֵינָם הָיוּ טוֹבִים , אֶלָּא שֶׁלִּפְעָמִים הָיוּ הֵם
חוֹמְדִים אֶת יְבוּל שְׂדוֹתֵינוּ וּמְנַסִּים לֵהָנוֹת מִמֶּנּוּ . הָיְתָה עַל
כֵּן שְׁמִירָה קַפְּדָנִית . שׁוֹמְרִים רוֹכְבִים סוֹבְבוּ בַּשָּׂדוֹת יוֹם וָלַיְלָה .
גַּם עַל הַגֹּרֶן הָיְתָה שְׁמִירָה שֶׁכֵּן הַגֹּרֶן גָּבְלָה בְּוָאדִי שֶׁהוּא
מִטִּבְעוֹ פִּרְצָה הַקּוֹרֵאת לַגַּנָּב . וְאוּלָם , בְּשֶׁל רִבּוּי הַגְּדִישִׁים ,
לֹא דַּי הָיָה בְּשׁוֹמֵר אוֹ שְׁנַיִם וְהָיוּ הָאִכָּרִים לָנִים כָּל אֶחָד
לְיַד גְּדִישָׁיו , וְכָךְ גַּם יְהוּדָה . אֶלָּא שֶׁהַלַּיְלָה חוּלַּק בֵּין שְׁנֵינוּ .
מִתְּחִלַּת הָעֶרֶב הָיִיתִי אֲנִי שׁוֹמֶרֶת , בְּעִקָּר עַל הַסּוּסִים שֶׁהָיוּ
נוֹגְסִים לַהֲנָאָתָם מֵעֲרֵמַת שִׁבֹּלֶת־שׁוּעָל . אוֹתָן שָׁעוֹת הָיָה
יְהוּדָה עִם יֶתֶר בְּנֵי הַבַּיִת , מְסֻבִּים אֶל הַשֻּׁלְחָן , הַמֵּיחַם
הַמַּהֲבִיל מְזַמְזֵם עָלָיו חֲרִישִׁית , שׁוֹתִים תֵּה וְקוֹרְאִים בַּסֵּפֶר .
הָיוּ אֵלֶּה שְׁעוֹת מְנוּחָה וְעִיּוּן בַּסְּפָרִים . בֵּין עֶשֶׂר לְאַחַת־
עֶשְׂרֵה – הָיָה בָּא לִלְיָנַת לַיְלָה . וְאָז , רְכוּבָה עַל אֶחָד הַסּוּסִים ,
הָיִיתִי יוֹרֶדֶת עִמָּם אֶל הַמַּעְיָן לְהַשְׁקוֹתָם וּמִשָּׁם הַבַּיְתָה . אֵיךְ
הֵעַזְתִּי לָרֶדֶת לְבַדִּי - לְמַעַן הָאֱמֶת לֹא לְגַמְרֵי לְבַדִּי כִּי הַסּוּ
סִים הָיוּ אִתִּי - בְּחֶשְׁכַת הַלַּיְלָה אֶל הַמַּעְיָן , מַהֲלַךְ 15-10
דַּקּוֹת מֵהַמּוֹשָׁבָה – אֵינֶנִּי יוֹדַעַת . מְסֻפֶּקֶתְנִי אִם כַּיּוֹם
הָיִיתִי מְעִיזָה אֲבָל אָז לֹא יָדַעְתִּי פַּחַד , אוֹ יוֹתֵר נָכוֹן , לֹא רָצִיתִי
לָדַעַת פַּחַד .
זָכוּר לִי מִקְרֶה אֶחָד . יָצָאתִי לְבַדִּי עִם אוֹר הַבֹּקֶר , לַשָּׂדֶה
הַמְּרֻחָק מֵהַמּוֹשָׁבָה , מַהֲלַךְ חֲצִי שָׁעָה , לִתְלוֹשׁ עֲדָשִׁים . הָיִיתִי
בְּקָצֵהוּ הָאֶחָד שֶׁל הַשֶּׁטַח (כְּ־30 דּוּנָם) וְהִבְחַנְתִּי בְּדְמוּת
שֶׁנִּרְאֲתָה לִי כְּעַרְבִי עָטוּף עֲבִיָּה שְׁחוֹרָה וּכְפִיָּה לְבָנָה לְרֹאשׁוֹ ,
יוֹשֵׁב עַל הָאֲדָמָה בְּקָצֵהוּ הַשֵּׁנִי שֶׁל הַשָּׂדֶה . בְּכָל הַמֶּרְחָב הַנִּרְאֶה
לְעַיִן לֹא הָיְתָה נֶפֶשׁ חַיָּה . כְּכָל שֶׁהִסְתַּכַּלְתִּי בַּדְּמוּת נִרְאֶה
הָיָה לִי לְבֶטַח שֶׁזֶּהוּ אָדָם אֶלָּא שֶׁלֹּא יָכֹלְתִּי לְהַבְחִין אִם

63