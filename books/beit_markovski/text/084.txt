הַגּוֹרְנָה בִּשְׁעוֹת הַקְּרִירוֹת וְחוֹזְרִים לְהֶמְשֵׁךְ הָעֲבוֹדָה בְּנִכּוּשׁ
הָעֲשָׂבִים וְהַשְׁקָיַת הַבָּצָל.
בַּלֵּילוֹת, הָיָה עִקַּר הַשְּׁמִירָה בְּצַד הַשֶּׁטַח הַגּוֹבֵל בַּוָאדִי
מִשָּׁם הָיוּ הַשְּׁכֵנִים בָּאִים כִּמְעַט לַיְלָה לַיְלָה לְנַסּוֹת מַזָּלָם
בִּסְחִיבַת בָּצָל.
לַיְלָה אֶחָד שָׁמַרְתִּי אֲנִי וִיהוּדָה יָשַׁן בַּסֻּכָּה. הִתְעַטַּפְתִּי
בְּעַבָּאיָה הַשְּׁחוֹרָה וְהִסְתּוֹבַבְתִּי הָלוֹךְ וְחָזוֹר עַד שֶׁעָיֵפְתִּי וְיָשַׁבְ־
תִּי לָנוּחַ בְּמֶרְחַק צְעָדִים סְפוּרִים מֵהַוָּאדִי וְ... אוֹי לְאוֹתָה
בּוּשָׁה - נִרְדַּמְתִּי. יְהוּדָה הִתְעוֹרֵר שָׁרַק אֵלַי וְכַאֲשֶׁר לֹא עָנִיתִי -
יָצָא לְחַפְּשֵׂנִי. הֵעִיר אוֹתִי וְהֵעִיר לִי : פֹּה אָסוּר לִישׁוֹן. אִם
רָצִיתָ לִישׁוֹן הָיָה עָלֶיךָ לָבוֹא אֶל הַסֻּכָּה.
וְעוֹד לֵיל שְׁמִירָה אֶחָד זָכוּר לִי. פּוֹעֵל שָׂכִיר מִלֵּא אֶת
מְקוֹמוֹ שֶׁל יְהוּדָה שֶׁהָיָה חוֹלֶה וְנִשְׁאַר בַּבַּיִת. עֶרֶב אֶחָד
עָלָה הַפּוֹעֵל לַמּוֹשָׁבָה וַאֲנִי נִשְׁאַרְתִּי לְבַדִּי בְּשֶׁטַח הַבָּצָל. בִּ־
שְׁעוֹת הָעֶרֶב הַמְּאֻחָרוֹת, נִשְׁמְעוּ יְרִיּוֹת מֵחֶלְקַת הַבָּצָל שֶׁל
הַקְּבוּצָה הַמְּרֻחֶקֶת מֵחֶלְקָתֵנוּ. יָדַעְתִּי שֶׁהִבְרִיחוּ גַּנָּבִים וְכָעֵת
הֵם יְנַסּוּ מַזָּלָם אֶצְלֵנוּ, כָּךְ הֵם נָהֲגוּ בְּדֶרֶךְ כְּלָל. לִי לֹא הָיָה
בְּמֶה לְהַבְרִיחָם אֲבָל גַּם לְהַפְקִיר אֶת הָרְכוּשׁ וְלַעֲלוֹת אֶל סֻכַּת
הַבַּחוּרִים, לֹא "הִתְחֵשֵּׁק" לִי. כָּאן בָּאָה לְעֶזְרָתִי הָעֲבָאיָה
הַשְּׁחוֹרָה וְהַגְּדוֹלָה; הִתְעַטַּפְתִּי בָּהּ מֵעַל לְרֹאשִׁי לְמַעַן לֹא יֵדְעוּ
מִי הוּא הַמְּהַלֵּךְ בָּהּ, וְצָעַדְתִּי הָלוֹךְ וְחָזוֹר לְאֹרֶךְ הַוָּאדִי כְּדֵי
לִמְנֹעַ מֵהַגַּנָּבִים נִסָּיוֹן לַחְדֹּר לַשֶּׁטַח. לֹא חָשְׁתִּי עֲיֵיפוּת וְלֹא
נֶעֶצְמוּ הָעֵינַיִם, הָיִיתִי עֵרָה וְחוּשַׁי דְּרוּכִים, עַד צֵאת הַיָּרֵחַ
בַּשָּׁעָה 2 אַחַר חֲצוֹת. וְאָז הוֹפִיעַ הַפּוֹעֵל וְהִמְשִׁיךְ בַּשְּׁמִירָה
עַד הַבֹּקֶר. רָשַׁמְתִּי לְזָכוּתִי הַרְפַּתְקָה נוֹסֶפֶת.
וְאוּלָם, כַּעֲבוֹר יָמִים אֲחָדִים מִשֶּׁנּוֹדַע הַדָּבָר לְשׁוֹמְרֵי הַ־
שָׂדוֹת - "כַּבְדָנִי" אֶחָד מֵהֶם בִּנְזִיפָה הֲגוּנָה בָּזוֹ הַלָּשׁוֹן : "אֲנִי
הָיִיתִי קוֹשֵׁר אוֹתְךָ וּמַרְבִּיץ לְךָ כַּהֹגֶן אִם אֵינְךָ מֵבִינָה בְּעַצְמֵךְ
84