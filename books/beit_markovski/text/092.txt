לָהּ הָיָה קַל יוֹתֵר לְהִסְתַּדֵּר עִם שְׁלִיחֵי הַשִּׁלְטוֹנוֹת בַּאֲשֶׁר
מִמֶּנָּה לֹא יָכְלוּ לִתְבֹּעַ מֵידָע מְדֻיָּק עַל הַמִּתְרַחֵשׁ בַּמּוֹשָׁבָה.
שָׁלֹשׁ בְּנוֹת עֲרוּבָּה הָיִינוּ וְנִצְטַּוִּינוּ לָלֶכֶת לְגֶ'דִידָה. הַגֶּ'נְדָּרְם
רָכוּב עַל סוּסוֹ וַאֲנַחְנוּ צוֹעֲדוֹת לְפָנָיו, לִפְנֵי צֵאתֵנוּ לַדֶּרֶךְ,
פָּנְתָה אֵלָיו אֵשֶׁת הַמּוּכְתָּר וְאָמְרָה לוֹ בְּהַצְבִּיעָה עָלַי: "תִּשְׁמֹר
עַל הַבִּינַת (הַבַּת) הַזּוֹ". עַל כָּךְ הֵשִׁיב: "זוֹ ? אוֹתָהּ אֲנִי אֶהֱרֹג
בַּדֶּרֶךְ". וּכְדֵי לְהַמְחִישׁ כִּי אָמְנָם מִתְכַּוֵּן הוּא לְכָךְ, הִתְכּוֹפֵף
מֵעַל סוּסוֹ וְהִנְחִית מַהֲלֻמַּת אֶגְרוֹף בְּרִיאָה עַל רֹאשִׁי. לְהָרְגֵנִי
לֹא הִצְלִיחַ בְּכָךְ וְגַם אַחַר־כָּךְ לֹא קִיֵּם הַבְטָחָתוֹ וְהִסְתַּפֵּק
בְּאוֹתָהּ מַהֲלוּמָה בִּלְבַד. וְגַם לִי זֶה הִסְפִּיק.
-
נִמְשְׁכָה
- מַהֲלַךְ שָׁעָתַיִם הַדֶּרֶךְ מִמְּטֻלָּה לְגֶ'דִידָה
הַפַּעַם הַרְבֵּה יוֹתֵר. הַנָּשִׁים, הָאַחַת שְׁתוּמַת עַיִן וּכְבֵדַת גּוּף
וְהַשְּׁנִיָּה גַּם הִיא לֹא זְרִיזָה בְּיוֹתֵר, הִתְקַשּׁוּ בַּהֲלִיכָה. אֵיכְשֶׁהוּ
הִגַּעְנוּ לְגֶ'דִידָה וְהוּבָאנוּ יָשָׁר אֶל הַסָּארַיָּה.
הוּרַדְנוּ אֶל חָצֵר תַּחְתִּית. וְאִם גַּם לֹא "הָשְׁלַכְנוּ" אֶל בּוֹר
הַכֶּלֶא - גַּם בְּפִתְחוֹ שֶׁל הַבּוֹר - הַקָּרוּי בְּפִי הָעֲרָבִים ג'וּאָה
ג'וּאָה (פְּנִימָה פְּנִימָה), הָיָה הַמַּרְאֶה מְזַעְזֵעַ. בִּשְׁבִילֵנוּ הַנָּשִׁים,
לֹא נִמְצָא שָׁם כַּנִּרְאֶה מָקוֹם וְאַחֲרֵי יְשִׁיבָה אֲרֻכָּה לְיַד הַבּוֹר,
הוּבַלְנוּ אֶל בֵּית מָלוֹן, אִם אֶפְשָׁר לִקְרֹא לוֹ כָּךְ, וְהֻפְקַדְנוּ
בִּידֵי הָעַרְבִי בַּעַל הַמָּלוֹן וְהוּא שִׁמֵּשׁ לָנוּ סוֹהֵר.
חֲבֵרוֹתַי לַחֶדֶר הָיוּ כְּבְנוֹת שְׁלוֹשִׁים וְיוֹתֵר וּבְעֵינֵי נַעֲרָה בַּת
16-15 - הָיוּ זְקֵנוֹת, זְקֵנוֹת ; וְעַל מָה, לְכָל הָרוּחוֹת, יָכֹלְתִּי
לְשׂוֹחֵחַ עִמָּן וּמַה גַּם שֶׁהֵן דִּבְּרוּ אִידִישׁ וְהָעִבְרִית שֶׁבְּפִיהֶן
הָיְתָה דַּלָּה וַעֲלוּבָה.
יָדַעְתִּי שֶׁאֶת הַלַּיְלָה נַעֲשֶׂה בְּמַעְצָר אֲבָל אֵיךְ אַחֲזִיק מַעֲמָד
בִּשְׁעוֹת "הָאֲרֻכּוֹת" לְמָחֳרָת עַד אֲשֶׁר יָבֹאוּ לְשַׁחְרֵר אוֹתָנוּ.
לֹא תֵּאַרְתִּי לִי שֶׁיִּהְיוּ אֵלֶּה יָמִים אֲרֻכִּים וְלֹא שָׁעוֹת. אֲבָל...
92