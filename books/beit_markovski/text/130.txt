הַחֲדָשִׁים לְמַזְמִינֵיהֶם. לַעֲמֹד בַּצַּד וְלִצְפּוֹת בְּקוֹרְאֵי הַמּוֹדָעָה
הַמִּתְפַּעֲלִים מִכְּתַב יָדָהּ הַרָהוּט וּמְסֻדָּר וְהָאוֹתִיּוֹת הַיָּפוֹת.
    וְהָיָה תַּעֲנוּג גָּדוֹל מִזֶּה. לָשֶׁבֶת עִמָּהּ בַּצְּרִיף, הִיא לְיַד הַשֻּׁלְחָן
הַכָּבֵד שֶׁצִּפּוּי יָרֹק לוֹ, מִימִינָהּ הָעֲשָׁשִׁית לְבָנָה יְרֻקַּת
הָאָהִיל וְכוֹננִיּוֹת סְפָרִים מַקִּיפוֹת אוֹתָהּ. מִימִינָהּ סְפָרִים
מִסְּפָרִים שׁוֹנִים לִמְכִירָה וּמִשְּׂמָאלָהּ - אָרוֹן בַּעַל דְּלָתוֹת
זְכוּכִית וּבָהּ סִפְרִיָּה הִיא וְהַשַּׁיִשׁ שֶׁל סָבָא. יוֹשְׁבִים הָיִינוּ -
הִיא לְיַד הַשֻּׁלְחָן וַאֲנִי עַל הַסַּפָּה - וְקוֹרְאִים בְּשֶׁקֶט.

    כְּשֶׁהִתְגַּיַּסְתִּי לְצַהַ"ל כָּתְבָה לִי סָבְתָא :
    "זְכֹר כִּי נִרְדָּף הָיָה עַמֵּנוּ בַּגּוֹיִם שָׁנִים רַבּוֹת. כָּעֵת נִתַּן
לְךָ רֹובֶה, רֹובֶה שֶׁל צָבָא יְהוּדִי, היה רָאוּי לוֹ".
    הָיָה בְּכָךְ יוֹתֵר מִמִּכְתָּב אוֹ מִשְּׁאֵלָה, הָיָה בָּזֶה צִוּוּי שֶׁאִי
אֶפְשָׁר שֶׁלֹּא לְצַיֵּת לוֹ.
    בְּשֵׁרוּתִי בְּצַהַ"ל הוּטַל עָלַי לִהְיוֹת בֵּין מְלַוֵּי הָרַכֶּבֶת בַּקַּו
יְרוּשָׁלַיִם - הַרְטוּב. בְּעֵת הַהִיא שָׁהֲתָה סָבְתָא בְּבֵית אֲזִיקָה
זַ"ל וּבַת־שֶׁבַע תַּבלִ"ח, בִּירוּשָׁלַיִם. הִתְלוֹנַנְתִּי בִּפְנֵי סָבְתָא עַל
טִיב הָאֹכֶל שֶׁקִּבַּלְנוּ, וּמִיָּד קִבַּלְתִּי בַּחֲזָרָה דִּבְרֵי תוֹכֵחָה
שְׁקֵטִים אַךְ בּוֹטִים. הִיא סִפְּרָה לִי עַל יְמֵי מִלְחֶמֶת הָעוֹלָם
הָרִאשׁוֹנָה, עַל הָרָעָב שֶׁשָּׂרַר אָז עֵת לֹא נִשְׁאַר לֶאֱכֹל אֶלָּא
חֻבֵּיזָה. וּמַפַּח הַנֶּפֶשׁ הַגָּדוֹל שֶׁהָיָה לְנוֹכַח הָאַרְבֶּה הָעֵט עַל
הַיֶּרֶק וּמַמָּשׁ גָּזַל אֶת מְעַט הָאֹכֶל שֶׁנּוֹתַר, וְאַתָּה, אָמְרָה לִי,
מֵלִין עַל הָאֹכֶל שֶׁאַתָּה מְקַבֵּל כָּעֵת ? בּוֹשְׁתִּי וְלֹא הָיָה מַעֲנֶה
בְּפִי. אַךְ סָבְתָא, פְּרָט לְתוֹכֵחָה הָיְתָה לָהּ גַּם גִּישָׁה מַעֲשִׂית,
הִיא הָיְתָה מֻכְרָחָה לְאזְכר אֶת הֶעָבָר, אַךְ הָיְתָה מוּדַעַת גַּם
לְשִׁנּוּי הַזְּמַנִּים. וּמֵאָז, בְּכָל יוֹם הָיְתָה בַּת־שֶׁבַע מְחַכָּה לִי
(בִּשְׁלִיחוּת סָבְתָא) וּבְיָדָהּ קֻפְסַת פַּח סְגַלְגַּלָּה צְהֻבָּה (שֶׁלֹּא
שְׁכַחְתִּיהָ) וּבָהּ כְּרִיכִים טְעִימִים צֵידָה לַדֶּרֶךְ.

130