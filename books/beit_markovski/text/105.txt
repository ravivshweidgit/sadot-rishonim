    כָּאָמוּר , הָיָה זֶה בְּיוֹם קַיִץ חַם , אֲבָל עַל הַחֶרְמוֹן לֹא הָיָה
כָּל־כָּךְ חַם וּמַה גַּם בַּלַּיְלָה וּבַלְּבוּשׁ שֶׁהָיָה לָנוּ , אֲבָל ... כָּל
שֶׁאֶפְשָׁר לַעֲשׂוֹת בִּמְקָרִים כָּאֵלֶּה זֶה רַק לִרְעֹד וְאֶת זֹאת
אָמְנָם עָשִׂינוּ . וְכַאֲשֶׁר גַּם "תְּרוּפָה" זוֹ לֹא הוֹעִילָה - גָּלַשְׁנוּ מֵעַל
גַּבֵּי הַבְּהֵמוֹת וְהִתְחַלְנוּ פּוֹסְעִים וּמְטַפְּסִים בְּמַעֲלֵה הָהָר בְּכָל
הַמֶּרֶץ וְהָרָצוֹן לְחַמֵּם אֶת עַצְמוֹתֵינוּ הַקְּפוּאוֹת . הַמַּרְגֵּשׁ נַעֲשָׂה
קְצָת יוֹתֵר טוֹב אֲבָל גַּם הַקֹּר נַעֲשָׂה יוֹתֵר "טוֹב" כְּכָל
שֶׁהִגְבַּהְנוּ לַעֲלוֹת .
    עוֹד אָנוּ מְטַפְּסִים וְעוֹלִים , וְהִנֵּה נִגְלְתָה לָנוּ לְהַפְתָּעָתֵנוּ ,
כִּכָּר קְטַנָּה וּבָהּ שְׁלוּלִיּוֹת מַיִם וְצִמְחִיָּה יְרַקְרֶקֶת שֶׁהִוְּתָה
מֵעֵין נְאוֹת מִדְבָּר בֵּין הַסְּלָעִים וְהָאֲבָנִים שֶׁמִּסָּבִיב . כָּל זֶה
הָיָה בְּנִגּוּד גָּמוּר לַצִּמְחִיָּה הַדַּלָּה דְּמוּיַּת קִפּוֹדִים קְפוּאִים
הַפְּזוּרִים פֹּה וְשָׁם בְּרַחֲבֵי הָהָר שֶׁגַּם הוּא נִרְאֶה קָפוּא וְכַאִלּוּ
חֲסַר חַיִּים .
    הִנַּחְנוּ לַבְּהֵמוֹת לִרְעוֹת בְּ"אֲחוּ" , פָּשׁוּט הֶפְקַרְנוּ אוֹתָם ,
וְזָחַלְנוּ אֶל בֵּין נְקִיקֵי הַסְּלָעִים מִצְטַופְּפִים וּמִתְכַּרְבְּלִים בְּ־
עֲבָאיָה (לְמִי שֶׁהָיָה) וּמְחַכִּים לַבֹּקֶר הַגּוֹאֵל .
עַד הַפִּסְגָּה נוֹתְרוּ עוֹד כַּמָּה מֵאוֹת מֶטְרִים וְאוֹתָם גָּמָאנוּ
בְּאוֹר הַיּוֹם . עִם הַזְּרִיחָה כְּבָר הָיִינוּ בְּרֹאשׁ הָהָר וְצָפִינוּ בְּמַרְאֶה
הַנִּפְלָא .
    וְאָמְנָם הָיָה הוּא נִפְלָא וְכֵן תְּחוּשַׁת הַגֹּבַהּ הֶעָצוּם , מַמָּשׁ
שְׁלַח יָדְךָ וְגַע בַּשָּׁמַיִם . וְלְרַגְלֶיךָ , מִשְׁטַח שֶׁלֶג גָּדוֹל וְעָמוֹק אֲשֶׁר
לְעוֹלָם אֵינוֹ נִמַּס עַד גְּמִירָה אֶלָּא מְחַדֵּשׁ "נְעוּרָיו" מִדֵּי חֹרֶף
בַּשֶּׁלֶג הֶחָדָשׁ הַנּוֹפֵל וְנֶעֱרָם עַל זֶה שֶׁל אֶשְׁתָּקַד . הַמִּשְׁטָח כֻּלּוֹ
הוֹפֵךְ לְקַרְחוֹן עֲנָק וְרַק בַּיּוֹם כְּשֶׁהַשֶּׁמֶשׁ מְחַמֶּמֶת , מִתְרַכֶּכֶת
הַשִּׁכְבָה הָעֶלְיוֹנָה וְחוֹזֶרֶת לִהְיוֹת שֶׁלֶג לָבָן וְרַךְ אֲשֶׁר כְּאִלּוּ
אַךְ זֶה יָרַד מִשָּׁמַיִם אַרְצָה .
    הָיוּ עֲרָבִים בָּאִים עִם פִּרְדוֹתֵיהֶם , חוֹצְבִים בַּקַּרְחוֹן גּוּשֵׁי

                                                                                            105