לבל תעיפם רוח קלילה ביותר ואפילו לדבר אסור היה לנו
שעה שהיינו מקיפים אותו ומסתכלים בחיתוך הפסיסים
הזהובים־דקיקים, בהם היה מעטר את גב הספר. מה יפות
היו האותיות הזהבהבות על גבי הכריכה התכולה.

אך נחזור ליליץ. כאמור, הוזמן אבא לנהל בית־ספר עברי.
לכאורה, צריך היה דבר זה להניח דעתו, מה גם שהיתה
בעיר תנועת חובבי־ציון, דבר שבלי ספק היה קרוב ללבו. אך
כנראה לא די היה לו בכך והוא נמשך לעלות ארצה.

בשנת 1903 כשחזר אוסישקין מביקורו בארץ־ישראל, ב־
דרכו מהקונגרס הציוני בבזל — נסע אבא אליו ליקטרי־
נוסלב, לשמוע על הארץ ועל האפשרות לעלות אליה. אגב,
למסע זה לקח עמו את בכורו יהודה בן החמש, למען יתבשם
גם הוא מרוחה של ארץ-ישראל.

ואז החלו, בעזרת הועד של חובבי־ציון באודיסה, הגישושים
אחר מקום עבודה בארץ־ישראל. התשובה לא איחרה לבוא :
יש משרת מורה בחדרה. בלי כל פקפוקים והיסוסים, בלי
שאלות וחקירות על המקום וטיבו — נתקבלה ההצעה
וכמעט הוחל בהכנות לעליה. אולם, מתוך חליפת המכת־
בים בין אבא לאוסישקין, מתברר שהמשרה לא היתה כל־כך
מובטחת. לחדרה הוזמן מורה שהיה כאן בארץ ולאבא הו־
צעה עבודה בקסטינה. מובן מאליו שגם הצעה זו נתקבלה
ללא היסוס ודחיה ואמנם הובילתנו אל ארץ־ישראל.

11