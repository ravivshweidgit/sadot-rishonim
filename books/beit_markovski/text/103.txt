כָּךְ נִקְלַע עִמָּנוּאֵל עִם זוּג פְּרָדוֹתֵינוּ , לִדְגַנְיָּה ב'.
מִשֶּׁבָּאִים לַמֶּשֶׁק , אֵין נוֹהֲגִים כְּאוֹרְחִים מְכֻבָּדִים אֶלָּא
יוֹצְאִים לַעֲבוֹדָה עִם כָּל הַחֲבֵרִים וּמַה גַּם שֶׁהָיָה זֶה בְּעוֹנַת
הַזְּרִיעָה עוֹנָה "בּוֹעֶרֶת" לְכָל הַדֵּעוֹת , "דְּרִילֵיי (מְכוֹנַת זְרִיעָה)
עֲדַיִן לֹא הָיְתָה בִּרְשׁוּתָם שֶׁל אַנְשֵׁי דְּגַנְיָּה ב' וְהָיָה עֲלֵיהֶם
לִזְרֹעַ בְּיָד , אֵין בְּרֵרָה . זְרִיעַת שָׂדֶה בְּיָד , תּוֹרָה הִיא וְלִמּוּד
הִיא צְרִיכָה , וּמִבֵּין אַנְשֵׁי דְּגַנְיָּה ב' – רַק מֹשֶׁה קְרִיגְסֶר
(לְיָמִים – עַמִּיעַד , מֵרִאשׁוֹנֵי נַהֲלָל) יָדַע כֵּיצַד עוֹשִׂים בַּמְּלָאכָה ;
וּמֹשֶׁה , הָלַךְ לִיהוּדָה . הָיָה לוֹ מִסְתָּמָא עִסּוּק כָּלְשֶׁהוּ בִּיהוּדָה
וְאִם כָּךְ – קָמִים וְהוֹלְכִים וְתוֹךְ שָׁבוּעַ יָמִים אֶפְשָׁר גַּם
לַחֲזֹר . "נִיָּדוּת" מְקֻבֶּלֶת מְאֹד בְּאוֹתָם יָמִים . אֶלָּא שֶׁבֵּינֵי
תַּיִם חַיָּבִים לִזְרֹעַ . הַמְּשִׂימָה הוּטְלָה , אֵיפֹא , עַל עִמָּנוּאֵל
הַנַּעַר בֶּן הָאַרְבַּע־עֶשְׂרֵה שֶׁהָיָה מְאֻמָּן בְּכָךְ וְהוּא זָרַע אֶת
הַשָּׂדוֹת וּבְלִי סָפֵק רָאָה עַצְמוֹ בִּשְׁלֵל כָּךְ , גֶּבֶר בַּגְּבָרִים .
אַךְ לְעֻמַּת "הֶישֵׂג" זֶה , קָרְתָה לוֹ תַּקָּלָה מַעֲצִיבָה . אֶחָד
הַפְּרָדִים שֶׁהֵבִיא עִמּוֹ , חָלָה וּמֵת . כָּאן לֹא עָמְדָה לוֹ גַּבְרִיּוּתוֹ
וְהוּא פָּרַץ בִּבְכִי . כָּאֵלֶּה הֵם הָאַחִים שֶׁלִּי . בּוֹכִים עַל מוֹת
בְּהֶמְתָּם כְּמוֹ , לְהַבְדִּיל , עַל אָדָם קָרוֹב . וּמִי כָּמוֹנִי מֵבִין לְרוּחָם .
עַד הַיּוֹם מַזְכִּירִים לוֹ אַנְשֵׁי דְּגַנְיָּה ב' מֵאוֹתָם יָמִים , אֶת
"חֲטָאָיו" אֵלֶּה : זְרִיעַת הַשָּׂדוֹת וְהַבְּכִיָּה .
-
בֶּאֱלוּל תרפ"א עִם עֲלִיַּת רִאשׁוֹנֵי הַחֲבֵרִים לְנַהֲלָל
הִצְטָרֵף יְהוּדָה אֶל הָעוֹלִים וּבְנַהֲלָל בָּנָה בֵיתוֹ וְהֵקִים מִשְׁקוֹ .
עִמָּנוּאֵל גַּם הוּא יָצָא אֶת מְטֻלָּה – אַחֲרֵי נִסְיוֹנוֹת שֶׁלֹּא
הִצְלִיחוּ לְשַׁקֵּם אֶת הַמֶּשֶׁק – וְיַחַד עִם עוֹד חֲבֵרִים עָלוּ
וְהֵקִימוּ אֶת כְּפַר־יְהוֹשֻׁעַ .
-
בְּכָךְ תַּמָּה וְנִסְתַּיְּמָה בַּעֲבוּרֵנוּ פָּרָשַׁת מְטֻלָּה . וְאַף־עַל־פִּי־
כֵן נִשְׁאֲרוּ עַד הַיּוֹם אִי־אֵלֶּה נִימִים הַקּוֹשְׁרִים אוֹתָנוּ לְאוֹתוֹ

103