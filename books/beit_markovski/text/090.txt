בִּישָׁא" שֶׁל הַשִּׁלְטוֹנוֹת. הָיָה לָנוּ פֶרֶד מָסוּר לִבְעָלָיו אַךְ שׂוֹנֵא
בְּלֵב וָנֶפֶשׁ לַזָּרִים וְלֹא הִנִּיחָם לָגֶשֶׁת אֵלָיו. אַף־עַל־פִּי־כֵן לֹא
סָמַכְנוּ עַל נִסִּים וְנָעַלְנוּ אוֹתוֹ בָּאֻרְוָה. יוֹם אֶחָד עָבַר גֶּ'נְדָּרְם
בְּקִרְבַת חֲצֵרֵנוּ וּבְדִיּוּק בּוֹ בָּרֶגַע הִתְחֵשֵׁק לוֹ , לַפֶּרֶד שֶׁלָּנוּ , לְ־
הַשְׁמִיעַ צְהָלָה קוֹלָנִית בִּמְלוֹא גְּרוֹנוֹ. הַגֶּ'נְדָּרְם הֵשִׁיב בִּקְרִיאָה
צוֹהֶלֶת : בָּאר'ל (פֶּרֶד) וְרָץ יָשָׁר אֶל הָאֻרְוָה. לֹא הָיְתָה
בְּרֵרָה פָּתַחְנוּ אֶת הָאֻרְוָה וְהַפֶּרֶד נִלְקַח. כַּעֲבוֹר יוֹמַיִם
הֶחֱזִירוּהוּ אֵלֵינוּ. לֹא הִנִּיחַ לָהֶם לְקָרֵב אֵלָיו.
    בְּשֶׁל כָּל זֹאת , נֶאֱלַצְנוּ לָסֶגֶת צַעַד אֲחוֹרַנִּית מֵ"הֶישְׂגֵינוּ
בְּחַקְלָאוּת מִתְקַדֶּמֶת" , וְלַחֲרֹשׁ שְׂדוֹתֵינוּ בְּשׁוורִים וּבְמַחֲרֵשָׁה
עֲרָבִית שֶׁקָּרָאנוּ לָהּ לֹא בְּלִי גַּאֲוָה עַל מַחֲרֶשֶׁת הַסּוֹק
שֶׁשִּׁמְּשָׁה אוֹתָנוּ מֵאָז הֱיוֹתֵנוּ עוֹבְדֵי אֲדָמָה - "מסמר".
    לְמַעֲשֶׂה - הָיָה יִתְרוֹן גָּדוֹל , בִּתְקוּפַת הַמִּלְחָמָה , לַשְּׁוורִים,
עַל הַסּוּסִים אוֹ הַפְּרָדוֹת ; רֵאשִׁית , כִּי אוֹתָם לֹא הֶחֱרִימוּ וְלֹא
לְקָחוּם לַסֻּכְּרָה ; וּמַה שֶׁלֹּא פָּחוֹת חָשׁוּב הֲזָנָתָם הָיְתָה
זוֹלָה וּמְצוּיָה. בַּחֹרֶף הָיוּ הָאִכָּרִים מְמַלְּאִים אֶת הָאֵבוּס תֶּבֶן
וּ"מַמְלִיחִים" (בֶּעזַאלְצֶען - בִּלְשׁוֹנָם), חֹפֶן גַּרְגְּרֵי כַרְשִׁינָה
מֵעַל הַתֶּבֶן ; וְעִם בּוֹא הָאָבִיב – יוֹצְאִים לַשָּׂדֶה בְּשָׁעַת בֹּקֶר
מֻקְדֶּמֶת, מַנִּיחִים לַשְּׁוורִים לִרְעוֹת 3-2 שָׁעוֹת, חוֹרְשִׁים 6-5
שָׁעוֹת וְשׁוּב לִרְעִיָּה עַד הָעֶרֶב.
    הִשְׁלַמְנוּ, אֵיפוֹא, עִם "הַנְּסִיגָה", קָנִינוּ שְׁנֵי זוּגוֹת שְׁוָרִים
וְהָעֲבוֹדָה בְּמִשְׁקֵנוּ הִתְנַהֲלָה כְּמוֹ אֵצֶל רֹב הָאִכָּרִים בַּמּוֹשָׁבָה
וְאֵצֶל שְׁכֵנֵינוּ הַפֶּלָּחִים הָעַרָבִים.
    אֶת הַשְּׁוָרִים קָנִינוּ בָּאָבִיב בְּעוֹנַת זְרִיעַת הַתִּירָס בַּאֲדְמַת
הַמרג'. וְהוֹאִיל וִיהוּדָה נֶעְדַּר תְּכוּפוֹת מֵהַבַּיִת בִּגְלַל סֻכְּרָה
אוֹ עִסּוּקִים אֲחֵרִים נָפַל בְּחֶלְקִי לָצֵאת עִם עִמָּנוּאֵל לְ־
שָׂדֶה וְלִטְעֹם טַעְמָהּ שֶׁל צְעִידָה אִטִּית בְּעִקְבוֹת צֶמֶד שְׁוָרִים,
אֹחֶזֶת בִּימִינִי בִּידִית הַמַּחֲרֵשָׁה וּמְלַמֵּד הַבָּקָר בִּשְׂמָאלִי. וְכִי

90