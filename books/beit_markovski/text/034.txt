אֶל "הַתַּנּוּר" וּלְהַמְשִׁיךְ אַחַר־כָּךְ לְאֹרֶךְ הַנַּחַל מֵעֶבְרוֹ הַמִּזְרָחִי
עַד הַגֶּשֶׁר בְּקָצֵהוּ הַדְּרוֹמִי שֶׁל עֵמֶק עיּון. בְּאוֹתָם יָמִים הָיָה
הַוָּאדִי כֻּלּוֹ תָּלוּל מְאֹד וּבִמְיֻחָד הַקֶּטַע שֶׁל "הַתַּנּוּר" שֶׁהָיָה
כִּמְעַט כְּמוֹ קִיר וְהַהֲלִיכָה בּוֹ הָיְתָה קָשָׁה אֶלָּא שֶׁאֲנַחְנוּ הִתְ־
רַגַּלְנוּ לַשְּׁבִילִים הַצָּרִים וְהַחֲלַקְלַקִּים וְהָיִינוּ יוֹרְדִים וְעוֹלִים
בָּהֶם בריצה כְּעִזִּים הַמְּקַפְּצוֹת בְּמִדְרוֹנֵי הָרִים. גַּם שְׁבִיל הַגִּישָׁה
אֶל הַמַּפָּל הָיָה צַר מְאֹד וְהָיָה קָשֶׁה וַאֲפִילוּ מַפְחִיד לַעֲבֹר
בּוֹ. לָנוּ, כָּל זֶה לֹא הִפְרִיעַ וְהָיִינוּ בָּאִים פְּעָמִים אֵין סְפוֹר
לְאוֹתָם מְקוֹמוֹת. אֶת רֹב זְמַנּוּ הַפָּנוּי בִּילִּינוּ בְּטִיּוּלִים.
וַאֲפִילוּ בַּחֹרֶף בִּימוֹת הַגְּשָׁמִים, הָיִינוּ מוֹצְאִים לָנוּ שְׁעַת בֵּין־
עַרְבַּיִם, וּבֵין גֶּשֶׁם לְגֶשֶׁם "מוֹדְדִים" אֶת הָרְחוֹב הָלוֹךְ וָשׁוֹב
בְּמֶרֶץ וּבִמְהִירוּת כְּאִלּוּ חֻיַּבְנוּ לַעֲשׂוֹת זֹאת כָּךְ וְכָךְ פְּעָמִים
וְעָלֵינוּ לְהַסְפִּיק וִיהִי מָה.

לִפְעָמִים, מִשֶּׁרַבּוּ הַגְּשָׁמִים, הָיָה הָעֵמֶק (מַרְג׳־עיּון) מוּצָף
מַיִם וְנִרְאֶה כֻּלּוֹ כַּאֲגַם אֶחָד גָּדוֹל. לַהֲקוֹת בַּרְוָזֵי־בָּר הָיוּ בָּאוֹת
בְּיֵעָף מֵאֲגַם הַחֻלָּה, נוֹחֲתוֹת "בַּאֲגַם הַמַּרְג'" וְשׁוֹחוֹת בּוֹ
לַהֲנָאָתָן וְלַהֲנָאָתֵנוּ. שָׁעוֹת אֲרֻכּוֹת בִּילִּינוּ אָז לְיַד הַ"אֲגַם"
וְאַחַר־כָּךְ פּוֹנִים לְעֵבֶר הַ"בלוּעַ". הָיָה זֶה כְּעֵין לוֹעַ בְּתַחְתִּית
מִדְרוֹנָהּ הַצְּפוֹנִי־מַעֲרָבִי שֶׁל הַמּוֹשָׁבָה, וְהָיָה "בּוֹלֵעַ" אֶת הַמַּיִם
שֶׁנִּקְווּ בַּמַּרְג׳ וּלְפִי הַמְּסֻפָּר מוֹלִיכָם בִּתְעָלָה, וְאִם תִּרְצוּ קִירְאוּ
לָהּ מִנְהָרָה, מִתַּחַת הָהָר עַד "הָרְוֵוחִינָה" שֶׁהוּא מַעְיָן הַנּוֹבֵעַ
אִי-שָׁם בַּחֲצִי הַדֶּרֶךְ בֵּין מְטֻלָּה לִכְפַר גִּלְעָדִי. אָמַרְתִּי "לְפִי
הַמְּסֻפָּר", מִשּׁוּם שֶׁעֲדַיִן לֹא הוּכַח שֶׁאָמְנָם כָּךְ הוּא הַדָּבָר.
גַּם קְטָטּוֹת הָיוּ פּוֹרְצוֹת לִפְעָמִים בֵּין הַיְּלָדִים שֶׁהָיוּ מִסְּ־
תַּיְּמוֹת בְּ"אִחוּלֵי" קְלָלָה שִׁגְרָתִית בָּזוֹ הַלָּשׁוֹן: "הַלְוַאי
תָּמוּת וְתִקָּבֵר בְּקֶבֶר מֻחַמַּד עֻוֵידָה" (נִרְאֶה מֵהַמּוֹשָׁבָה עַל
רֶכֶס מִצָּפוֹן לִנְבִּי יוּשַׁע).

34