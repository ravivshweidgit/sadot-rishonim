בגליון "הארץ" מיום כ"ו באדר תרפ"ג
פורסם המכתב דלהלן :
לפני כחודש קבלתי מהמשרד לעבודות צבוריות של ה־
ממשלה (המחלקה להספקת מים) מכתב בצירוף חוזה כתו־
בים אנגלית. תוכן המכתב הוא שעלי לחתום על החוזה
המחייב אותי לשלם סך 79 ג"מ בכל חודש בעד הספקת
מים לביתי בתלפיות. החזרתי את המכתב יחד עם החוזה
ובקשתי שיפנו אלי בעברית. אחרי ימים אחדים קבלתי מאת
המוסד מכתב בעברית בחתימתו של המהנדס מנהל המח־
לקה מר קוך, בצרוף אותו החוזה הכתוב באנגלית.
במכתב הזה מזמין אותי מנהל המחלקה למשרדו, שם
יתרגמו לי את החוזה בעל פה כדי שאבין את תוכנו ומוכרח
אהיה לחתום דוקא עליו. חוזים בעברית אינם יכולים ליתן
לי ואם לא אחתום — יסגרו בשבילי את המים.
באתי אל המשרד ודרשתי בכל תוקף חוזה כתוב עברית
ולא חתמתי על החוזה האנגלי. הדגשתי, שגם במשרד שכולו
אינו יהודי כמו משרד הטבו, נתנו לי בכל זאת, את הקושן
על מגרשי בתלפיות בעברית ; ופה שכולם יהודים ויש פקי־
דים היודעים עברית ויכולים לתרגם את החוזה לעברית —
דורשים ממני לחתום על חוזה שכתוב בשפה שאיני נזקק
לה.
כל טענותי לא הועילו. המשא ומתן בינינו נמשך כחודש
ימים ובמשך הזמן הזה שלח מנהל המחלקה פעמים אחדות
לסגור בשבילי את המים, ולבסוף קנס אותי — אחר קבלו
ממני את המגיע בעד הספקת המים — בסך שלשים גרוש
על מאוני לחתום על חוזה הכתוב אנגלית.

(נמסר ע"יי י. מיכאלי)
יוסף מרקובסקי
תלפיות, ירושלים

113