מלחמת העולם הראשונה

יקצר המצע מהשתרע אם אומר להעלות כל אשר עבר
עלינו בארבע שנות המלחמה. אנסה, איפוא, לגעת רק באי־
אלו אירועים.

ארבה
באביב 1915 עוד בטרם מלאה שנה לפרוץ המלחמה -
הופיעו בשמי הארץ בזה אחר זה, "ענני" ארבה כבדים
מאוד אשר כיסו את עין השמש ומרחוק נשמע קול מעופם
כקול ברד כבד ההולך ובא. קידמנו פניהם "בתופים ובמחו־
לות" דפקנו בפחים, הנפנו בכל הבא ביד, צרחנו בגרונותינו
אבל הם פשוט לעגו לנו ונחתו להם בשלוה בשדות וב־
גנים ובאשר חשקה נפשם ומיד החלו נוגסים בכל עלה
ירוק ובכל צמח רענן והשדות, שהיו באותה עונה בשיא
צמיחתם וירקותם - לבשו פתאום מעטה אפרפר צהבהב
כאילו הפשיטום מכסותם הירוקה היפה והניחו עליהם
כיסוי צהוב מתנועע ונהנה מהשוד שאך זה שדד ללא נקיפת
מצפון.

ואז החל מטיל את ביציו. הביצים - אשכולות אשכולות
צהובים - הוטלו בתוך האדמה ואנו נערכנו לאספם ולי-

86