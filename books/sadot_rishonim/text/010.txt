10 • שדות ראשונים

המלבושים הכבדים בהם היינו לבושים. זכור לי מראה הרחוב מהקומה השניה
של מלון קמיניץ, החמורים, הרעש ברחוב, המרכבות.

מהמושבה קוסטנטינה, מקומנו הראשון בארץ, יש לי זכרונות מעטים בלבד.
נסענו בעגלה מיפו בחודש פברואר. על העגלה היו כל בני המשפחה, לרבות
עמנואל התינוק, ואני ישבתי למעלה על המזוודות והתרבושים והסתכלתי על
הגלגלים הנכנסים וטופות לתוך שלוליות ונחלים ומתזיס לכל עבר...
קוסטנטינה היתה באותם ימים הישוב המרוחק ביותר בדרום הארץ. מאחר
שהוועד האודיסאי של חובבי ציון תמך במושבה והחזיק את בית הספר
במקום, קיבל אבא, בהמלצת אוסישקין, את תפקיד המורה במושבה.
המושבה מבודדת ורחוקה מכל ישוב יהודי.
מקוסטנטינה ליפו היה אבא הולך ברגל, מגיע עד גדרה, נכנס לכוס תה אל ידידו
חזנוב, משם לרחובות אל סמילנסקי או ידיד אחר. מגיע ליפו, וחוזר באותה דרך
דרך.
מקל במבוק עבה שכרת במקוה-ישראל שימש אותו בדרכו. מקל שלא נפרד
ממנו גם בשנים הבאות.
בחופש הגדול עברנו ליפו וגרנו בדירה שכורה בנווה צדק. אבא, יחד עם כל
המורים, השתתף בשעורי השתלמות במשך החופש. המורים ברובם הגיעו מחוץ
לארץ לא מזמן, זרים לגיאוגרפיה ולטבע של ארץ ישראל.
לימודי טבע למדו מפי אהרון אהרונסון3, ציור בהדרכת פרופסור שץ4, ועוד.

חזרנו לקוסטנטינה לשנת הלימודים השניה. עוד לפני שזו הסתיימה התגלע
סכסוך עם האיכרים, ואבא ביקש וקיבל רשות לעזוב את המושבה.
בקוסטנטינה היינו בסך הכל כשנה ורבע, אחר כך עברנו ליפו.

ביפו למדנו בבית הספר לבנות. הסיבה היתה פשוטה. עבור בנים היה קיים
אותה עת בית ספר אחד בלבד, בית ספר "אליאנס" ששפת הלימוד בו
צרפתית, והמורים העבריים כולם החרימו בית ספר זה.
לכן למדנו, אחותי רחומה ואני, בבית ספר לבנות, בית הספר הראשון בעיר יפו
שבו לימדו בעברית. למדו איתנו בני מורים נוספים, מהם שהתפרסמו במשך
הזמן, כמו נחום גוטמן ואחרים.
ב-1905 עם גל העליה לארץ אחרי פרעות ברוסיה, הגיעו ליפו עולים רבים,
משפחות וילדים, נפתח בית ספר עברי גם לבנים. אותו זמן, בו המה הרחוב