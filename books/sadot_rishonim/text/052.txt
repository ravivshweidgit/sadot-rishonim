52 • שדות ראשונים

נטישה
באותה שנה, שנת 1912, היינו עדים לסיפור עצוב במטולה.
עגלות ובהן משפחות על ילדיהן ומטלטליהן עזבו יום אחד בשיירה את
המושבה בדרכן לאוסטרליה.
העזיבה היתה כל כך דרמטית, כל כך השפיעה על הסובבים, עד שאנשים
אחדים מאלה שצפו במחזה, קפצו על העגלות והצטרפו ליוצאים בלי תיכנון
מוקדם. יתכן שאותם אנשים חשבו על כך מקודם. לי, כמסתכל מן הצד,
נראתה ההצטרפות ספונטנית בהשפעת הרגע.
אלה המצטרפים ברגע האחרון היו רווקים צעירים.
אחד מהם, דניאל שמו, היה עוזר לפרידמן בעבודתו בדיליוזיאנס. שני הזכור לי
היה יצחק סטריקוב, שכן שלנו שלמד יחד אתי בכיתה.
אמו נפטרה ואביו נישא שנית ונוסף אח חורג במשפחה. אולי זו הסיבה
להצטרפותו לעוזבים.
מספרן של המשפחות היוצאות אינו זכור לי במדוייק. בין היוצאים זכורים לי
שני אחים למשפחת פיגלין, משפ' סזונוב וכן עזריה גרודז'יאנסקי מן הצעירים.
וכך נותרו בתים ומשקים ריקים במטולה.

איכרות
קלוריסקי, שלא נח ולא שקט ברצותו לשפר את המצב במטולה, היה מעוניין
מאוד שיכנסו למושבה כוחות צעירים.
חיפש איכרים שיעבדו בכוחות עצמם, שידברו עברית, שיובילו את המושבה
קדימה.
נמצאו פועלים שעבדו בארץ במקומות שונים (בעיקר ב"יקואופורציה"
במרחביה), רובם ככולם בעלי משפחות צעירים, שנענו לקריאה והגיעו למטולה,
קיבלו איכרויות,47 ותקצוב ראשון לכלי עבודה. במושבה קראו להם
"ימטיוייניקים", ("מטיוי" מושג בצרפתית - אריס או חוכר, או בדומה לזה).
האדמה נמסרה במעין חוזה חכירה.48
השמות הזכורים לי מתוך קבוצת האיכרים החדשים הם: משה שוורץ, יעקב
ברט, גרשון קוסקובצקי (בן דב), יצחק שעוני, דוד אנטלר, רובין, גוברמן, ברוך
יעקובזון.
עלתה הצעה מטעם קלוריסקי לכלול גם אותנו בין מקבלי האיכרויות החדשים.
האיכרות תהיה על שמי. למרות גילי הצעיר, אלמד חקלאות ואעבד עם