32 ● שדות ראשונים

וקורא "הינער!" "הינער!" (תרנגולת ביידיש). בתו רחולה היתה קוראת
לאמא "מורתי" וגם הוא קרא לה כך.
"בעלי המקצוע" האלה, רובם ככולם בני עדות המזרח. גם האיכרים לא ידעו
עברית ולא דיברו עברית, והילדים, בבית, דיברו יידיש.
כך גם ביבנאל, בכפר תבור ובכל מושבות הגליל, דיברו האיכרים יידיש.
אבל את מונחי החקלאות קיבלו מהערבים:בְּחַפִּירָה-קציר, גְּדִידַת - הובלה,
והרבה סיפורים ובדיחות נוצרו סביב התערובת יידיש-ערבית.

אנחנו דיברנו עברית, לא היתה לאיכרים ברירה... אפילו הרב והשוחט לא ידעו
עברית ואם דיברו קצת עברית, היה זה בהטעמה אשכנזית.
לא זכור לי כיצד דיברו הַגֵּרִים, דוברי הרוסית, עם האיכרים האחרים. אולי
למדו קצת יידיש. דוברובין הזקן דיבר רק רוסית, זאת אני זוכר, אבל הסתדר.

בתיהם של האיכרים, כאמור, אחידים בצורתם. שני חדרים, חצר, קיר-חומה
סוגר על החצר. התאורה בבית ע"י מנורות נפט. מים מביאים מהמעיין, אם
על-ידי בני הבית, או על ידי ערביות תמורת תשלום.
הרצפה בבתי האיכרים היתה עשוייה אדמה כבושה. את האדמה היו מביאים
מהנחל, מערבבים בסיד שוטחים ומיישרים על תשתית הסלע.
במכבש יד עשוי בול עץ גדול היו הערביות כובשות את האדמה. היו שומעים
אותן דופקות ודופקות את בול העץ הזה עד שהאדמה הפכה לרצפה מהודקת.
רצפה כזו היה צורך לתקן מדי פעם. זמירילי היה המומחה לרצפות אלה.6
רצפות של ממש היו רק בבתי הפקידות.

כאשר היו מוציאים בבוקר את הפרות למרעה היו יוצאות הערביות, נשות
החרתים שגרו בחצרות האיכרים, כל אחת עם פחית בידה, ואוספות את הזבל
מאחורי הפרות. על הזבל היו מדביקים קש ויוצרים מעין עוגה, ומדביקים על
הקיר לייבוש, להסקה לעת החורף.
הטאבון היה מוסק על-ידי קש וזבל. בכל חצר היתה חושה קטנה ובה הטאבון
ששימש לאפייה ולבישול. היו מסיקים את הטאבון בערב והיה בוער לאט
לאט כל הלילה וריח העשן על כל הרחוב.
בתי הפקידות נהנו מחימום בתנורים שהיו בנויים בתוך הקיר בין שני חדרים,
והוסקו בעצים.7 לא זכור לי שהיו תנורים כאלה בבתי האיכרים.