ימי תל-חי • 121

התקפה ונסיגה
בארבעה בינואר 1920, הופיע לראשונה כוח גדול של הצבא הצרפתי כדי
להשליט סדר.
הכוח היה מורכב מחיילים רגליים מרוקניים מצויידים ברובים עתיקים ארוכי
קנה, ובראשם קצינים צרפתיים. היתה להם יחידה של נשק מסייע, עם תותחי
שדה ומכונות יריה. מפעילי הנשק המסייע היו צרפתים. היתה גם יחידת חיל
רפואה עם אלונקות מתקנות על גבי פרדות וציוד רב מאורגן למלחמה בשטח
הררי. (האלונקות היו בצורת שני כיסאות ישיבה על גבי הפירידה).

אותו יום היתה הרגשה בטחון במושבה. הנה הגיעו הצרפתים ויהיה סדר.
רבים יצאו לזרוע בשדות באותו בוקר.
גם עמנואל יצא לחלקה שלנו שליד הדרך לנבטיה, חלקת ה"כרתים". חשבנו
שיספיק לזרוע.
הצרפתים יצאו להתקפה לפני אור הבוקר. כפי שנראה לי ממקום התצפית בו
ישבתי, בקומה השניה של בית המלון במטולה, היתה ההתקפה מכוונת לכפרו
של האמיר מחמוד אל פערר מנהיג הבדואים מהגולן, הכפר חס'אס, ובמיוחד
לארמונו של האמיר.
תותחי ההרים הצרפתיים שהובלו על גבי פרדות, הוצבו על מורדות ההר
הגבוה שצופה על עמק החולה הצפוני, ממערב.
בעקבות ריכוז השטח על-ידי התותחים התקדם הצבא הרגלי ואיתו יחידת
מקלעים קלים, והתפרס בין החצבאני ותעלות ההשקיה,3 עד כאן היה שקט.
לפתע פתאום הוצתו צריפי חמארה! וזה היה האות לרבבות דמויות לובשי
שחורים, בדואים, שהקיפו וסגרו את דרכי הנסיגה של הצבא הרגלי בתפסם
את מדרוני ההרים, וביניהם את רמת ההר מעל המושבה מטולה.

ראשוני הבורחים היו קבוצת רוכבים מהז'ינדרמריה הצרפתית (ערבים) שליוו
את הצבא התוקף וברחו בדהרה חפוזה דרך שדות עמק עיון לעבר ג'ידדה.
להנחיית הדרך צורפו לצבא מבעוד בוקר שני אנשים ממטולה: האחד דוד
דוברזינסקי, חבר קבוצת חמארה, והשני ראובן טריפון שהיה דובר צרפתית,
המסונף מטעם יק"א במושבה מטולה.
שני אלה רכבו על סוסים ואוכשרו הצליחו לצאת שלמים מתוך ההתקפה.
יחד עם חברים מקבוצת חמארה ישבנו על המדרגות העליונות של בית
הקומותיים. השטח היה פתוח, ראינו הכל.