14 ● שדות ראשונים

יוסף  יחזקאל
מרקובסקי
יפו

(יוסף) Joseph Markorsky, Jaffa, Palästina :

...למדתי כי מאתים דונם אדמה זרועה בא"י יכולים לכלכל משפחה בינונית
ברוח ולא בצער אם האכר הוא עובד חרוץ ע"ז יש לי מספרים מדויקים
ועובדות מוכיחות כפי שהתבוננתי אל חיי האיכרים והכנסותיהם במשך ימי
שבתי בקוסטינה. למדתי לאחז באת והמחרשה ולעבוד עבודה גופנית שמעולם
לא היה לי מושג מזה; למדתי, כי העירוני יוכל בנקל להיות לאכר אם רק
איש עבודה הוא ולפי דעתי אין איש בעולם אשר יכול להיות לחיות חיים מאושרים
כמו האכר החרוץ. הנה אני אשר משנת הארבע-עשרה לימי חיי הייתי עירוני
ובצאתי עתה מקוסטינה, אשר ישבתי בה בצרות שנתיים, ליפו לסביבה אהובה
לי, הנני בכל זאת מתגעגע לחיי הכפר. כי במשך שבתי שם חייתי חיי אכר
במלוא המובן. גידלתי פרות, עזים ועופות ובעצמי טיפלתי בהם, עבדתי בידי
את גן הירק שאצל ביתי ולולא הסביבה הקוסטינית הייתי איש מאושר;
למדתי להסתגל אל החיים המקומיים, להרבות באכילת ירקות ולמעט באכילת
בשר ודגים אשר מחירם יקר פה וגם לפי אקלים הארץ אינם כל כך נחוצים
כמו בארצות הקרות, והירקות הם פה נחוצים מאד. מראש חודש חשוון עד ר"ח
ניסן לא טעמנו בקוסטינה טעם בשר ואכלנו רק מאכלי חלב ביצים וירקות,
אשר כל זה לא קנינו, וכולנו היינו בריאים ורעננים. וככל היות העבודה
בביה"ס ביפו חביבה עלי, חפץ הייתי בכל זאת להיות מורה באיזה מושבה
ולהמשיך את חיי מורה כפרי כאשר כבר הסכנתי...