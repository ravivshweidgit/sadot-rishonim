25 ● ראשית

במטולה היו הכבשים יוצאות למרעה, ובעונת ההמלטות - באביב היה הרועה הערבי
מרכז את העדר בשטח המידרוני של הישוב מול עמק עיון, לשם היינו יוצאים עם כלי,
והרועה היה חולב את כבשותיו לכל אחד, ישר לתוך הכלי. חלב זה היה מיועד לעשיית
לבן וגבינת צאן. חלב לשתיה היה לנו מפרה שקנה אבא אצל החורש של אז, אברהם
רדובנסקי (בעתיד הרופא של נהלל ד"ר רביד) שהיה עם משפחתו, אמו ושתי אחיותיו
מידידינו הראשונים בראש-פינה, נוסף על משפחת קלווריסקי ומשפחת ד"ר מלכין.