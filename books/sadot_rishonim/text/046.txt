46 ● שדות ראשונים

עליהן קיבוץ כפר גלעדי. הן נקראו באידיש "זאַקערבּוּדן" "בּרַגבּוּדן". כפר
גלעדי "יכבש" - או קיבל - לאט לאט את האדמות האלה כאשר אנשי מטולה
חדלו לעבד אותן.
אצל הערבים לכל חלקה היה שם. מפות המנדט עדיין ציינו את שמות החלקות
בערבית. בכיוון משגב עם של היום היתה אדמת "יוּחְחַי". יסוּיִין ליד כפר גלעדי
היום, ואדמת "טַלְחַה"- תל-חי.
היתה חלקה בשם "כַּתַּיִים" בכיוון עמק עיון. השטח שנקרא "טַאוּוִילִי" אותו
שטח לא מנוקז בעמק עיון, היה מעובד בידי קבוצה של 8 איכרים. היתה
חלקה שנקראה ויקרה. שטחים נוספים נקראו תרחבניה, חמארה וגיזרה אל
חליל.
תעלות הניקוז ניקזו את המים בצורה פרימיטיבית. התעלות לא נשמרו,
ונהרסו במשך הזמן על-ידי החרישים.

קבוצה אחרת מנתה שישה איכרים. אלה קיבלו לעיבוד את האדמות של
טלחה (מאוחר יותר תל-חי). ניתן היה להשקות אדמות אלה ממעיין הטין
שנמצא מעל תל-חי והזרים מים טובים כל השנה.36
המרחק מן המושבה עד לטלחה הכביד. קשה לצאת יום-יום ולבזבז שעות עד
אשר מגיעים לעבודה.
הפתרון נמצא על ידי מגורי החרתים הערבים במקום. את השוורים - בהמות
העבודה - החזיקו במערה.

את החצר הזרועה בטלחה (תל-חי) בנה קלווריסקי בשנים 1908-1907.
בששת החדרים שנבנו, גרו שישה עובדים ערביים עם משפחותיהם. החדר
העליון - העלייה, היה מקום עבור האיכרים כאשר באו למקום לעבודה
ולהשגחה. שאר המבנים שימשו לאחזקת בהמות העבודה ומתבנים.
הייתי שם פעם, עוד לפני שנבנו הבניינים של תל-חי. נסעתי עם אליוביץ הזקן -
הייתי ילד - ישבנו תחת עץ צפצפה והוא הראה לי איך עושים חליל מענף
צפצפה ירוק.
הדייש התבצע בטלחה במקום, בדישה ערבית. בעגלות ועל-גבי חמורים
הובילו למושבה את שקי התבואה. גרעינים בנפרד, קש ותבן בשקים גדולים
שנקראו " חַיְישׁוֹת".
אם אינני טועה, כל ששת האיכרים שאדמתם היתה בטלחה עזבו במשך הזמן
את מטולה.