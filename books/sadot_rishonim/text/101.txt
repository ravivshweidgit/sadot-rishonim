מלחמת העולם הראשונה ● 101

דוד באוס נכנס ראשון לביתו שהיה בודד מחוץ למושבה לבדו מה קורה.
כשנכנסתי לבית מצאתי את שפסל ארליך (איש "השומר") יושב על הרצפה,
פחד שיראו אותו מבעד לחלון למרות שהאור בסך הכל היה אור של פתילת
שמן.
שפסל נפרד מאיתנו עוד באותו לילה, הלך עד יסוד המעלה, נכנס לביתה של
האלמנה גרינקר, אצלה שכב חולה ומן מה בהסתר, איש לא חיפש אותו שם,
ולאחר מכן יצא לחו"ל.

השוטרים עזבו בינתיים את המקום בהובילם למעצר בנצרת מיספר גברים,
וביניהם היו אבא וחברי "השומר".
מהחברים שהיו איתי בהרים נתפסו תנחום וגלעדי, אבל הם שוחררו מיד,
תמורת כמה לירות זהב. התחילו במכות לתנחום, אך כאשר גלעדי הוציא
מגיידיה, המכות נפסקו ומכאן היתה רק בעייה של מו"מ כמה כסף יקבלו
השוטרים תמורת השיחרור.
אנשי "השומר" הועברו מנצרת לדמשק. אבא שוחרר כעבור שבוע ימים והגיע
הביתה אחרי שהלך ברגל מנצרת עד מטולה, באין פרוטה בכיסו.

רוילי (שנקרא אז רוניק) הצליח להתחמק. היה מתלמידי גמנסיה הרצליה
שנשלחו לאיסטנבול וחזרו כקצינים בצבא התורכי.
הקרב הראשון שהשתתפו בו היה נגד האנגלים בעזה. האנגלים נסוגו בקרב
זה, ובחורים אחדים שלנו ניצלו את המצב וערקו מן הצבא.
ברשימות הצבא התורכי נרשם כאילו נשבו על ידי האנגלים. ביניהם היה
רוילי. בבריחתו הגיע למטולה, וקלוריסקי נתן לו תפקיד של מזכיר המושבה.
כעבור חודשים אחדים הרגיש רוילי בטחון והרשה לעצמו לצאת ממטולה
ולהגיע לראש-פינה. בראש-פינה היה מרכז של הצבא התורכי, מחסנים ועוד.
והנה שני חיילים תורכים זיהו אותו ברחוב כמפקדם לשעבר! הוא ברח, הם
בעקבותיו, היה מירדף בחצרות המושבה. לבסוף נתפס ועמד למשפט צבאי
בעוון ריגול לטובת האנגלים (הרי היה רשום כשבוי).

כאשר זוהה בראש-פינה, והחל המירדף אחריו, ישבנו אבא ואני בבית
קלוריסקי. מישהו נכנס והודיע על העניין. מיד השתררה בהלה, גב' קלוריסקי
ארזה לנו כמה מצות וביקשה שנעזוב. הלכנו למחניים ולנו שם אותו לילה.
רוילי הצליח לבסוף לברוח עד גן-שמואל. החזית האנגלית היתה קרובה