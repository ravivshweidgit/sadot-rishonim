120 ● שדות ראשונים

התנועה היא לא נגד היהודים כי אם נגד הנוצרים ומגיניהם הצרפתים. ממילא מובן
להימצא בקרוב מקום ששם יש ממש רעוואלוציה, ואיזה רעוואלוציה של בדואים
פראים, לא נעים כלל. בכל זה צריך להזהר משגיאה. השגיאה היותר קלה מהטקטיקה
תוכל להביא עלינו שואה.

אתם צריכים להבין שנמצאים אנחנו במצב פוליטי קשה. המחוז ששם ההתקוממות
תחת ממשלת צרפת. הבדואים המסודרים אומרים שאין כוונתם להתנפל על היהודים
ובאמת כך הוא, כי לולא זה ברגע אחד היו יכולים לעשות בנו כלה ואם אינם עושים
בנו כלה אות הוא שמדמשק רמזו להם לא להתגרות ביהודים.
ואעפ"י כן המצב רע. איננו מפחד מהבדואים המסודרים, אבל ירא אני את השודדים
הפרטים שאינם נשמעים לשום דיסקיפלינא ומשתמשים בהמקרה לצוד דגים במים
עכורים. אין אנו צריכים להתראות שאנחנו מכינים את עצמנו למלחמה עמהם, זה יוכל
להעלות חמת הבדואים. לעמוד נגדם אין ביכולתנו, אפילו אם נביא מאה ויותר איש.
הם נמצאים במספר גדול מאוד.
דעתי היא להישאר באותו המצב שאנו נמצאים בו עתה ולחכות. לפי דברי נחמני מצב
מתולה, כלומר המצב הסטרטיגי כלל לא רע. מתולה אמת נמצאת במצב של מצור, אבל
ישנם עשרים אנשי צבא ושלוש [מכונות יריה]. מקווים שעוד אנשי צבא יבואו ויגרשו
את הבדואים. הבדואים מפחדים מפני צבא [!]
למתולה יש [קומניקציה] עם דוידידע. ובכן, לשלוח אנשים למתולה לא נחוץ לע"ע.
אם אנשי הצבא הצרפתים לא יחזיקו מעמד, צעירים אחדים שלנו לא יועילו ובפרט
שהדרך למתולה בחזקת סכנה. להעמיד אנשים בסכנה מפני ספק של תועלת אין אני
מוצא לנחוץ. ממילא מובן שמדבר אני רק על המצב ההווה, אבל המצב יכול להשתנות
בכל שעה ובכל רגע ואז אולי יהיה נחוץ לשלוח אנשים. הקבוצות יותר בחזקת סכנה.
להן נחוצה עזרה של חמש עשרה או עשרים איש. האנשים בהקבוצות כבר עייפים
וצריך לעמוד על המשמר. 13 איש מהשומרים באו לעזרתם ועוד עשרה הבטיח נחמני
לשלוח.
בדעתי לנסוע מחר דמשקה, לבוא בדברים עם מנהלי התעמולה ולבקשם שירפו
מהיהודים.
עוד הפעם תודה לכם בעד העזרה שהושטתם לאחיכם בצרה. לע"ע אינה נחוצה אבל
אנחנו מצרפים את מחשבתכם הטובה למעשה.
המכבדכם כערככם הרב,

קאלוריסקי

מצב המצור ששמו על מתולה מכוון בעיקר נגד אנשי צבא הצרפתים שהתבצרו שמה.