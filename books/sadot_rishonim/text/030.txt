שדות ראשונים • 30
ההכנות נמשכו ימים מספר וקבלת האורחים היתה ליד הבית. אך עיקר החג
היה בבית הכנסת.
הנוהג במטולה היה, שהיו "קונים" את העליות המכובדות לתורה. גם את
"המפטיר" היו מוכרים וכך היו מכסים את הוצאות בית הכנסת.
אבא קנה את "המפטיר" לכל השנה עבור בני כיתתי בבית הספר. לימד אותי
את טעמי המקרא ואני לימדתי את הילדים האחרים, כל אחד וההפטרה שלו.
כל אותה שנה באנו כולנו לבית הכנסת כל שבת והשתתפנו בתפילה.
עמנואל הקטן שגדל בינתיים, כבר לא רוכב על "משה פלידה", מקל המבוק
של אבא - שינן יחד אתי את ההפטרה. הוא עצמו לא זכה לכל חגיגה. הוא
הגיע לגיל בר-מצוה בשנה הקשה מכל, בזמן המלחמה, בתקופת הרעב הגדול
של סוף המלחמה.



ברכה של שמחה וילקומיץ לבר-המצוה של יהודה.