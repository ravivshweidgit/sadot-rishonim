54 • שדות ראשונים

במאמצים רבים. היבול היה זעום. לא זכור לי אפילו אם דשנו את השעורה
הזו.
את הכשרתי הראשונה בעבודות חקלאיות קיבלתי עוד לפני כן, בעונת החופש
מהלימודים אצל האיכרים הערים שהיו במטולה.
משה סוויג שעזרתי על ידו בעונה, בקציר ובהובלת התבואה מהשדות, לימד
אותי מלאכות אלה, קצירה והובלה. לזרוע בפיזור ביד לימד אותי ראובן
גרודז'ינסקי.52 זריעה בפיזור ביד, זו אומנות. כדי ללמוד אומנות זו הצטרפתי
בעונת הזריעה לקבוצת הגרים שעיבדה את אדמת חמארה. בשלב הראשון
לימד אותי ראובן גרודז'ינסקי להחזיק את שק הזריעה ולפזר אדמה. אתה
לוקח שק, ומתחיל לצעוד. רגל ימין - מפזר, עוד צעד, וכאשר רגל ימין שוב
קדימה אתה לוקח חופן שני ומפזר. והפיזור צריך להיות בצורת קשת, כדי
שהגרעינים יתפזרו בצורה שווה לרוחב השטח.
שעות רבות הלכתי בשדה ופיזרתי אדמה עד שהרגשתי שאני מפזר טוב, כפי
שנדרש.
אצלנו כבר זרעתי בעצמי. בשנה הראשונה זרעתי שיבולת שועל בחלקתנו
בעמק עיון. ההתחלה היתה צנועה אבל הספקתי לזרוע יותר מהמצופה.
החלקה נבטה יפה, נבטה שווה בכל השטח. הערבים שעבדו בשכנות, ברכו
אותי ואמרו שנקבע למעלה, מאללה, שהשדה ינבוט יפה בפעם הראשונה,
כאשר אני חדש עדיין, "רָשִים", בלשונם.
הובלנו אותה שנה כארבעים עגלות של תבואה וערימה יפה וגבוהה היתה לנו
על הגורן.
כלים לדיש רכשנו בשוק בנבטייה: קרשים למורג, קלשוני עץ, (מודרייה
בערבית) ופות שונות לניקוי הגרעינים מצררי העפר ועוד.
עבודת הדירייה אינה פשוטה ואינה קלה. אחרי הדיש במורג מעיפים בקישלון
העץ את התבן והגרעינים המעורבים בו. התבן הקל עף לערימתו, לפי כיוון
הרוח, והגרעינים, הכבדים יותר, נופלים לערימה נפרדת.
דיריית שיבולת שועל שגרעיניה קל, ועלול לעוף עם הרוח לתוך התבן, דורשת
תשומת לב מיוחדת.53
הזמן הטוב ביותר לדירייה - לפני עלות השחר, כאשר נושבת רוח קלילה.
עבודות הדיש, ביחוד הדירייה, היו עבודות קשות מאוד. נאמנים למסורת הבית
של עבודה עצמית עשינו הכל, רוחמה ואני, במו ידינו והצלחנו לגמור בשלום
את העונה ולהעביר הכל למתבנים ולמחסנים לפני רדת הגשמים.