76 ● שדות ראשונים

ענה לקריאתי יריתי שתי יריות לכיוון, ואז שמעתי קול בערבית "יאל תירה!
אנחנו צ'ידים".
היו אלה שלושה ערבים צעירים, בידיהם שלושה רובי צייד וסכינים. מתקרבים
דיבור תפסו והפילו אותי לארץ ורצו להוציא מידי את האקדח, כשאני מחוזק
בשתי ידי בקת האקדח בכל כוחי.
תוך כדי היאבקות מוציא אחד מהם שברייה13 ומניחה על צווארי.
נאבקתי בכל כוחי כשאני מתפתל ומשתדל לצאת מידם. אחרי מאבק קצר,
כשלא הצליחו להוציא את האקדח, הרפו ממני באומרם שהם הולכים להביא
את הפצוע מהוואדי. הלכו ולא חזרו.

אחי עמנואל שהיה אז כבן 12, ישן בסוכה הקטנה שלנו, בראותו את הנעשה
הצליח להתחמק ולעבור לחלקת הקבוצה, שעל הגורן שלהם היה קשור הסוס
שלנו, להגיע בדרה למטולה ולהזעיק את אחד השומרים.
היה זה השומר גרינפלד שהגיע כעבור זמן קצר, מצא אותי בשטח ואני עדיין
מתנשם ומתנשף, חבול ומזיע ומבלי לשמוע את פרטי הדברים נער בי על
שנתתי לערבים לעזוב את המקום.
עמדתי מולו נזוף כשהאקדח בידי.

את האקדח הראשון קנה לי אבא בהיותי בן חמש עשרה.
היה זה אקדח תופי מסוג משובח של אותם ימים, כלי מתוצרת צרפתית
שקראו לו נאגאן. הייתי חוגר עלי וזה לא מש ממני לכל מקום שהלכתי ביום
ובלילה. לימדו אותי שבשום אופן אין להוציא את הנשק מן היד כל זמן שאתה
חי.
משה ברסקי בדגניה לא רצה למסור פירדה לשודדים ושילם בחייו.14 פירדה
אינה נשק, מסירת נשק חמורה על אחת כמה וכמה. ואני עמדתי בניסיון.

קבוצת הרועים סבלה מעוינות ובסופו של דבר נותרו בה שני חברים בלבד.
בתקופה בה שהו בשכנותנו בשטח "הטיון" חיו בעזובה רבה ובחוסר כל.
אפילו בגדים לא היו להם. כאשר היו רואים מרחוק מבקר מתקרב, היה אחד
לוקח את העבאיה היחידה מעוטף בה ויוצא לקראת האורח. פעם באו
לבקרם לאה מירון וברל כצנלסון והם הכינו להם הצגה: כולם שוכבים
ומתגלגלים בחולות. האורחים נבהלו עד אשר פרץ הצחוק.