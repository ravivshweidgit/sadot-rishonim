40 • שדות ראשונים

בדרך ממטולה לצידון יורדים לליטני, עוברים את גשר חרדלה ומשם רוכבים
בשביל לטנטיה. אחרי נבטיה מגיעים למקום הגבוה ביותר, ממנו כבר רואים
את הים ואת צידון.
השביל היה תלול כל-כך, עד שבמקומות מסויימים נוצרו מעין מדרגות רחבות
מאוד, דומות יותר לטרסות, להקל על הסוס ועל הולכי הרגל.
רוחב מדרגה כזו מספר מטרים, ואז יורדים ועוברים למדרגה שניה.
רוחב המדרגה וצורתה היו שונים, מותאמים לתנאים הטופוגרפיים.25
משהגעת לצידון אחרי רכיבה מייגעת של כעשר שעות, יכולת להמשיך עד
ביירות בדיליז'אנס.

צידון היתה בשנים ההן מרכז מסחרי סואן. בנמל עגנו ספינות משא וסירות
גדולות, סוחרים עסקו ביבוא יצוא והובלות. הסוחרים הגדולים רובם ככולם
היו יהודים.
שיירות של גמלים היו הולכות מהחורן לצידון עמוסות בחיטה ובשעורה, שמן
זית ותינים. השיירות היו מביאות לצידון תוצרת חקלאית גם מכפרי
המתואלים, ומכל איזור הרי הלבנון.
בדרכן חזרה היו השיירות מובילות תפוחי זהב מהפרדסים שעל חוף הים לעבר
הירדן ולחורן. היתה תנועה בלתי פוסקת של סחורות הלוך וחזור.

הדרך מהחורן עד לחוף צידון היתה דרך עתיקה שעברה ממש ליד מטולה. בחורף
כל השיירות השתמשו בדרך זו, שעברה בצד ההרים. בקיץ ניתן היה לקצר את
הדרך ולחצות את העמק, המרגי (מרג' עיון).
הגבול המנדטורי סומן לפי דרך עתיקה זו, וזאת הסיבה שעמק עיון נשאר
מעבר לגבול. הדרך העתיקה לא עברה בתוך העמק.
כביש עבר בין ג'דיידה (מרג' עיון היום) לצידון, ואיני יודע מי בנה אותו, יתכן
שהיתה כאן יוזמה צרפתית מאחר שעבר בלב איזור נוצרי.
בכביש הזה היתה רואים תופעה מוזרה של עגלות גדולות בעלות צורה אחידה.
6-5 פרדות היו רתומות לעגלה בשורה, זו אחר זו ולא בזוגות כפי הרגיל.
העגלות עמוסות משא והעגלונים הולכים לצידן ברגל, מזרזים את הפרדות
בקריאות וצליפות שוט. אנחנו לא השתמשנו בדרכנו לצידון. הכביש
לא התאים לרכיבה וכלי רכב לא היו לנו. היינו רוכבים בשבילים.26

דיליז'אנס ראשון הופיע במטולה עוד לפני המלחמה. בעל הדיליז'אנס היה