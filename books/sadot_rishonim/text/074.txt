74 • שדות, ראי, שונים

חברי מחניים היו מוכרים לי היטב. הגעתי לפנות ערב ללינת לילה ונפגשתי עם
החברים.
תוך כדי שיחה הציעו לי משימה. ביקשו ממני שאקח איתי חבילות, שיש צורך
להעבירן ולמסרן לאיש "השומר" יוסף נחמני בפוריה. כיון שאני רוכב למצפה
ולא עובר את טבריה, שאלו האם אני מוכן לקבל עלי שליחות זו. תשובתי
היתה חיובית. היה לי ברור שיש כאן דבר מיוחד, ובכלל תמיד הייתי מוכן
לעזור.
אמרו לי שנדרשת זהירות לבל יפלו החבילות לידי השלטונות התורכיים.
לא אמרו לי על מה מדובר, ואני לא שאלתי. בלילה שמעתי שחופרים בחדר
הסמוך ומוציאים דברים מתוך סליק.10
למחרת לקחתי את החבילות שהיו לא מועטות, ובתוכן פנקסים וניירות
שונים. העמסתי הכל בשקיים הגדולים שעל החמור, כשאני רוכב עליהם. לא
ידעתי מהו התוכן, ומה תוכן הניירות.
היה איתי גם ח'ריץ גבינה גדול שנשלח מאחת המשפחות במטולה אל קרובת
משפחה שלהם בכנרת.
את הגבינה שמתי מעל הניירות ואני יושב על גב החמור, רגלי על השקים.
בעברי ליד המושבה מגדל נתקלתי פתאום בחייל תורכי שעמד בצד הדרך. עצר
אותי, וכשראה את הגבינה הורה לי לבוא איתו ולהתייצב לפני ה"זאבט"
(הקצין). לא היתה לי ברירה והלכתי איתו לכיוון הטעמים.
שם, על סוכת שמאירה, רבץ לו קצין תורכי צעיר שהתעצל לצאת. ביקש למכור
לו חלק מן הגבינה. הסכמתי. החייל חתך חלק מן הגבינה ורצה לשלם. כמובן
שסרבתי לקבל כסף. הקצין שאל מה עוד יש לי שם בשקים. עניתי שיש לי
חנות בישוב הזכרון ואלה חשבונות שונים ובזה נפטרתי ממנו והמשכתי בדרכי,
עד שהבאתי את כל הכבודה ליוסף נחמני בשלום.

ארכיון "השומר", אין לי כל ספק בכך, היה בידי ישראל גלעדי. כנראה מתוך
חשש מחיפושים בתקופת גילוי העבירו אותו למחניים, שם הטמינו אותו
באדמה, פחדו. רצו להיפטר ממנו והחליטו להעבירו ליוסף נחמני בפוריה. אני
נראיתי תמיד כיבד וחשבו שלא יחפשו אצלי הרבה.
עד היום אנשים מחפשים את ארכיון "השומר".
לי ברור שהחומר שהעברתי בזמנו הושמד, ואם הוסתר על־ידי יוסף נחמני,
בוודאי לא נותר ממנו דבר היום.