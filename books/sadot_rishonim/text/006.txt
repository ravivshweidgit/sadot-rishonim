תקופות   ארוכות   היה   מור   איש-ביטחון   בנהלל  ובמקומות  אחרים.  גישותיו
בדרך כלל הן "ניציות", ויש בכך כדי להפתיע, שהרי מושב נהלל נחשב למעוזה
של  מפלגת  הפועל  הצעיר,  שהצטיינה  ב"יוניות"  שלה. אין פלא, שמקרב בני
הדור   הצעיר   בנהלל   צמחו   אנשי   ביטחון  וקצינים  בכירים,  שהידוע  ביותר
מביניהם הוא משה דיין.

סיפוריו,  תיאוריו  ודעותיו של יהודה מור פורשים בפנינו את הארץ כפי שהיתה
במחצית הראשונה של המאה ה-20, בעיקר במיגזר הכפרי שלה, עד הקמתה
של  מדינת  ישראל.  אנשים,  מקומות  ואירועים  שהיו ונשכחו - מתוארים ביד
אוהבת, ולמען בני הדור הנוכחי פירש וביאר המחבר דברים מוקשים וסתומים.

הספר  "שדות  ראשונים"  הוא  מעין  מסע  במנהרת  הזמן  אל ימים אחרים, אל
ארץ-ישראל האבודה, היפהפיה והנשכחת, כדברי נעמי שמר, המושיטה את ידה
"כדי לתת ולא כדי לקחת".


                                                                                                          ד"ר מרדכי נאור
