44 ● שדות ראשונים

העודפים הסתננו ל"בלעויה", היה זה בור מכוסה קוצים וצמחים ודמו
לתוכו ונבלעו בו.33 ה"בלעויה" נמצא מתחת להר מטולה, מעבר לבתי הרחבה
השלישית של הישוב ליד גדר הבטחון. בזמן מלחמת העולם השנייה היה
במקום שדה תעופה קטן של הבריטים. יתכן והם הטיסו את המים כדי למנוע
הצפה במקום, וכך נעלם ה"בלעויה", והיום קשה לזהות את המקום.
היה לי ויכוח עם צבי אילן ז"ל מחבר הספר "עמק עיון על גבול הצפון". הוא
מסמן את הבלעויה במקום אחר לגמרי, בדרום מערב למושבה. לדעתי הטעו
אתו.

שטח מסויים מאדמות המרני - עמק עיון - לא עובד במשך שנים בגלל משפט
מתמשך עם אחד הכפרים. לא עיבדו את השטח, ותלתן בר היה גדל בו. מעז
יצא מתוק, ואחת הפעולות השיתופיות-ציבוריות במטולה מדי שנה, היתה
קציר תלתן הבר בעמק.
באביב, כאשר האדמה היתה מתייבשת, היתה יוצאת ועדה ומחלקת את
השטח לאיכרים לפי טיב התלתן. היו שם כל מיני תלתן: בפריחה לבנה,
צהובה, וורודה, שטח יפה של צבעים. וכאשר הגיע הזמן, היו יוצאים יום אחד
כל האיכרים בעגלותיהם הרתומות לסוסים, פורטים על השטח, חרמשים
בידיהם, וקוצרים כל אחד את חלקתו. אהבתי את ההווי המיוחד בקציר
התלתן.
העבודה לא היתה קלה ודרשה מיומנות. מדי פעם עצר הקוצר והשחיז את
החרמש באבן משחזת (השחזה יסודית יותר, עייי ריקוע, התבצעה בבוקר לפני
העבודה). כאשר הגיעה שעת המנוחה התפרקדו הקוצרים על העשב הרך
קבוצות-קבוצות, נחו, אכלו ושוחחו, והסוסים רעו בינתיים. אחרי שיבשה
השחת בשדה היו יוצאים עם עגלות סולמות, מעמיסים את השחת ומביאים
הביתה.
אנחנו השתתפנו בקציר התלתן עוד לפני שקיבלנו משק. תמיד היו לנו חמור,
פרה אחת או שתיים שצריך היה להאכיל, ואת התלתן הזה ייבשנו לחציר
כמזון עבורם למשך כל השנה.

בשטח תלתן הבר בעמק עיון היו הרבה עופות וציפרים. ה"בקצים" היו יוצאים
לציד עם כלבי הציד ועופות הציד שלהם, דוהרים על סוסותיהם האצילות
מעשה פנטזיה ומעוררים בנו קינאה. איתם פמליה של עוזרים-שוטרים ורוכבים.
אלה היו סובלים את הסוסות ומטפלים בהן, תמיד איתן לאכול מן העשב